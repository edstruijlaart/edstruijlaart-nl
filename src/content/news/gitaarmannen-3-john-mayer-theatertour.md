---
title: "Gitaarmannen 3: John Mayer theatertour"
slug: "gitaarmannen-3-john-mayer-theatertour"
date: ""
originalUrl: "/news/gitaarmannen-3-john-mayer-theatertour/"
---

John Mayer, wat mij betreft de grootste Gitaarman van de afgelopen 20 jaar, verdient het om in het zonnetje gezet te worden. Dat ga ik vanaf dit najaar doen in de theaters. Samen met mijn band spelen we 21 keer door het hele land. We spelen de beste liedjes van John en misschien ook wel wat van zijn inspiratiebronnen, want waar heeft John Mayer de mosterd vandaan gehaald?

Klein akoestisch, dat is hoe ik John ooit leerde kennen. “Daughters”, dat was zijn grote doorbraakhit. Maar wat ik toen nog niet wist: John Mayer blijkt een ware gitaarvirtuoos! Dat kwam bij mij op de radar via het John Mayer Trio. Samen met drummer Steve Jordan en bassist Pino Palladino kwam in 2006 het gelijknamige livealbum uit. Dit bleek de opmaat te zijn voor misschien zijn beste album tot op de dag van vandaag: “Continuum”. Vanaf dat moment wist ik het zeker: John Mayer doet wat ik al die jaren al aan het proberen was, namelijk: popmuziek maken die trouw zweert aan de blues en de soul.

Tijdens de theatertour spelen we de beste liedjes van John, afkomstig uit al zijn incarnaties. Dus het Trio passeert de revue, maar ook het kleine akoestische werk wordt niet geschuwd!

Hier vind je alle data:

gitaarmannen 3 john mayer ed struijlaart

Hier spelen we Gravity van John Mayer bij Gerard Ekdom:
