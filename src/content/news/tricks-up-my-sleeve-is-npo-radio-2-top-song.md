---
title: "Tricks Up My Sleeve is NPO Radio 2 Top Song!"
slug: "tricks-up-my-sleeve-is-npo-radio-2-top-song"
date: "2016-01-08"
originalUrl: "/news/tricks-up-my-sleeve-is-npo-radio-2-top-song/"
---

Wow, wat een begin van 2016. Mijn nieuwe single Tricks Up My Sleeve is nog maar n√©t uit en hij is nu al uitgeroepen tot NPO Radio 2 Top Song! Dat betekent dat het de komende week de belangrijkste plaat op de zender is. De MegaAlarmfreakandelspeciaal-schijf, zeg maar. ;D. Echt, ik had mijn jaar niet beter kunnen beginnen. Voor de kenners, inderdaad, het is het liedje wat ik geschreven heb in de Stud Muffins tijd. Ik was alleen nog niet van mening dat het maximale uit het liedje gehaald was. Toen ik vervolgens bij het afscheid van Rob Stenders op 3FM 'm nog eens uit de kast haalde, drukte Rob Stenders me op het hart 'm toch vooral opnieuw uit te brengen. Zo gezegd, zo gedaan! Ik heb wel een speciale gast die meespeelt op deze single: Aaron Sterling! Dan denk jij natuurlijk: WIE? Nou, dat is de drummer van John Mayer (held)!! Via via kwam ik met hem in contact en ik kon het niet laten hem te vragen om 'Tricks' in te spelen. Hij zei nog 'ja' ook! Erg vet.

Ok, hij komt zeer spoedig op Spotify en iTunes e.d. tot die tijd zal je het even moeten doen met de Youtube variant. Zou je 'm willen delen op je FB/Twitter? Dat zou ik erg fijn vinden!

Blijf 'm trouwens aanvragen bij je favoriete radiozender, want dat blijft nodig als we deze jongen verder willen opstuwen in de vaart der volkeren. Dank trouwens voor al jullie berichtjes/tweets/app'jes, daar wordt Sinterklaas vrolijk van!

Youtube filmpje hieronder:
