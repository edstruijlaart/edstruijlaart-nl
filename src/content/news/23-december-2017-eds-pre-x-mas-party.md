---
title: "23 december 2017: Ed&#039;s Pre X"
slug: "23-december-2017-eds-pre-x-mas-party"
date: ""
originalUrl: "/news/23-december-2017-eds-pre-x-mas-party/"
---

Alles goed? Ik hoop dat je een fijne vakantie hebt of hebt gehad. Ik heb ook eventjes de stekker eruit getrokken en mezelf aan de oplader gelegd, heerlijk! Nu het allemaal weer op gang aan het komen is wil ik je even wijzen op het volgende:

Ik ga op 23 december mijn enige bandshow van dit jaar doen en daar wil ik je van harte voor uitnodigen. Het is vlak voor de kerst, dus ik ga er een speciale X-mas Pre-Party van maken. Verwacht dus een aantal grote kersthits in een eigen jasje. Daarnaast natuurlijk ook gewoon ruimte voor de vertrouwde Ed liedjes.

Hier vertel ik er het een en ander over:

https://www.youtube.com/watch?v=dKiDdp2CF4w

Ik heb helaas van dichtbij gezien wat een rotziekte MS is. Mijn neef is 2 jaar geleden overleden aan de gevolgen van deze ziekte en dat heeft me diep geraakt. Ook andere bekenden in mijn omgeving hebben met deze ziekte te maken, er is helaas nog geen oplossing voor. Dus al het geld wat ik kan ophalen met mijn muziek om het onderzoek te steunen is volgens mij hartstikke welkom. Er zullen tijdens de avond collectebussen staan, ik draag zelf mijn gage af en het Paard van Troje doneert de servicekosten. Hopelijk kunnen we op deze manier iets voor elkaar krijgen.

Ik ben druk doende om wat leuke gastmuzikanten te regelen voor deze avond. Hoe tof is het om het op die manier nog wat aan te kleden. Helaas zijn veel muzikale vrienden van mij op vakantie in deze periode óf ze schnabbelen zich helemaal de jan tandjes en kunnen er om die reden niet bij zijn. Heb je nog een suggestie voor een leuke gastartiest die ik moet benaderen: stuur me een mail of laat een bericht achter in de comments :).

Mocht je van plan zijn om te komen naar mijn optreden op de 23e dec: laat het me even weten in de comments, dan kan ik alvast rekening houden met de boodschappen ;D.
