---
title: "Like December, de nieuwe single"
slug: "nieuwe-single-like-december"
date: "2016-12-01"
originalUrl: "/news/nieuwe-single-like-december/"
---

Ha allemaal! Het jaar zit er bijna op, ik hoop dat jullie jaar net zo bijzonder was als mijn eigen jaar. Op persoonlijk vlak is er het nodige veranderd…in 1 jaar tijd vader geworden en verhuisd. Dat gaat je niet in de koude kleren zitten ;). Over koude kleren gesproken (jezus wat een slecht bruggetje…): Ik heb een nieuwe single opgenomen en uitgebracht. Hij heet Like December en is een winter/kerst liedje!

Afgelopen zomer heb ik een week in m'n uppie in een blokhut in Finland gezeten om nieuwe liedjes te schrijven. Het was een bijzondere week. Ik zal je even kort vertellen hoe dat tot stand kwam. Ik werd benaderd door Henny van Bastö Hotel, hij had me horen spelen bij Evers Staat Op en wilde me  uitnodigen om bij hun hotel te komen optreden. Dat leek me wel wat! Helemaal tof werd het toen ik gelijk een week mocht blijven en die tijd mooi kon benutten om in 1 van hun mooie blokhutten nieuwe liedjes te schrijven. Ik liep al een tijd rond met het idee om een kerstliedje te schrijven, alleen wilde ik dan geen standaard 'ho ho the mistletoe' liedje maken. Niks mis mee, ik draai ze altijd met kerst, maar voor mezelf wilde ik even proberen daar omheen te werken. Terwijl ik op een ochtend aan het douchen was in diezelfde blokhut kwam ineens het idee voor Like December naar boven. Check de tekst maar om zelf je eigen kerstgedachte eruit te halen ;).

Check hier de videoclip van Like December hier:

Wil je 'm luisteren op Spotify? Dat kan, klik hier. Of downloaden via iTunes, dat kan ook. Voeg 'm toe aan je playlist op Spotify/Apple Music en wil je me een kerstkaartje sturen? Dat kan ook: ed@edstruijlaart.nl ;)
