---
title: "Gitaarmannen, de podcast"
slug: "gitaarmannen-de-podcast"
date: "2018-09-01"
originalUrl: "/news/gitaarmannen-de-podcast/"
---

Toen ik mijn theatertour aan het schrijven was, kwam ik erachter dat de gitaar mijn leven wel zo'n beetje bepaald heeft. Of, laat ik het zo zeggen: de gitaar én gitaarmuziek was er altijd op de meest belangrijke momenten in mijn leven en zijn geluid vormt mijn soundtrack. Ik bedacht me dat andere gitaristen ook wel eens dit soort ervaringen zouden kunnen hebben, hoe leuk zou het zijn om lekker een uurtje te bomen over dit magische stuk hout met de 6 snaren? Uiteindelijk ben ik het maar gewoon gaan doen…zonder enige vorm van interview ervaring…dus ik vind het spannend…dat mag je gerust weten.

Inmiddels zijn we lekker op weg en staan er reeds 6 afleveringen online. Niet met de eerste de beste, me dunkt. Ik noem bijvoorbeeld een Spike, Paskal van BLØF en Bertolf! Ik praat met deze helden over hun leven aan de hand van de gitaar. Ook is er tijd om lekker te 'nerden' over de gitaar en aanverwante artikelen. Maar wel dat het ook voor de niet-gitarist ook leuk blijft om naar te luisteren. Een aantal afleveringen zijn ook gefilmd, dus die kan je ook op youtube bekijken.

Voor als je even niet meer precies weet wat een podcast is, ik citeer Wikipedia even voor je:

Een podcast is een audiouitzending waarbij het geluidsbestand op aanvraag wordt aangeboden door middel van webfeeds. Dankzij de introductie van draagbare mp3-spelers zoals de iPod was deze vorm van uitzenden snel populair onder radioamateurs. De term podcast is dan ook een samentrekking van iPod en broadcast

Je kan je op Gitaarmannen, de podcast abonneren via je favoriete podcast app, zoals Apple Podcasts, Stitcher, Spotify of weet ik veel wat nog meer. Mocht je op een mobieltje dit bericht lezen, klik dan eens op deze link en je podcast app opent zich automatisch!

Hier is de youtube playlist:

En hier kan je alles op Spotify beluisteren:
