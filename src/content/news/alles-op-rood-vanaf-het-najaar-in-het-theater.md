---
title: "Alles op Rood! Vanaf het najaar in het theater"
slug: "alles-op-rood-vanaf-het-najaar-in-het-theater"
date: "2020-07-01"
originalUrl: "/news/alles-op-rood-vanaf-het-najaar-in-het-theater/"
---

2020. Het had alles in zich om een speciaal jaar te worden. Dat werd het ook…maar helaas anders dan gedacht. Wat doe je in een tijd dat het tegenzit? Blijf je je droom volgen? Of kies je voor zekerheid? In deze vreemde tijd sta ik ineens weer voor die keus. Net als 10 jaar geleden: alle theaters dicht. Geen optredens meer. Wat ga ik doen? En wat is die droom eigenlijk? Waarom doe ik wat ik doe? Waarom koos ik er 10 jaar geleden voor om al mijn zekerheden aan de kant te schuiven.
En zette ik ALLES OP ROOD.

Gelukkig mag ik tóch nog de theaters in met mijn nieuwe tour 'Alles op Rood'! Ik neem je mee op een muzikale reis door de afgelopen 10 jaar. Ook zal het lot een zeer belangrijke rol spelen tijdens de voorstelling, daardoor verloopt geen avond hetzelfde! Ik neem mijn ervaringen van het livestreamen mee het podium op. Dus verwacht een multimediale beleving waar de honden wel degelijk brood van lusten. Laat je verrassen!

Tevens verschijnt er in september een gelijknamige EP. Mijn eerste volledig NL-talige, hiervoor werkte ik o.a. samen met Peter Slager en Paskal Jakobsen van BLØF. Op deze EP mijn 'corona' liedjes 'Alles komt weer goed' en 'Dichterbij dan ooit'. Maar ook single 'De Tijd Dat Alles Kon En Mocht' ontbreekt niet.

Wil je er alvast bij zijn? Deze maand speel ik de eerste 2 try-outs, vanaf september start de Tour. De rest van de data volgens ASAP. De tourdata kan je tzt HIER vinden. Ik kijk er erg naar uit om weer op de planken te staan, helemaal na het succes van 'Gitaarmannen, van Clapton tot Sheeran'. In het theater voel ik mij als een vis in het water!

18/7 De Kom, Nieuwegein (https://www.dekom.nl/agenda/4453/Ed_Struijlaart/Alles_op_Rood/)

30/7 Cool theater, Heerhugowaard (https://www.coolkunstencultuur.nl/theater/programma/ed-struijlaart/?e=54317)

De regie is weer in handen van Erris van Ginkel
Fotografie: Vanessa Hofstra Fotografie
