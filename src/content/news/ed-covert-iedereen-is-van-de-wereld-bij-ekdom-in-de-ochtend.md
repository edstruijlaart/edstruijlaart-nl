---
title: "Ed covert &#039;Iedereen Is Van De Wereld&#039; bij Ekdom in de Ochtend"
slug: "ed-covert-iedereen-is-van-de-wereld-bij-ekdom-in-de-ochtend"
date: "2016-10-16"
originalUrl: "/news/ed-covert-iedereen-is-van-de-wereld-bij-ekdom-in-de-ochtend/"
---

Vanmorgen was ik te gast bij vriend van de show Gerard Ekdom in zijn nieuwe radioprogramma op Radio 2. Ekdom in de Ochtend is zijn kersverse ochtend show en is een welkome aanvulling in het huidige radiolandschap. Dat was een mooie volzin, nu over tot die bizzznezzzz: Radio 2 stond 16 oktober in het teken van 'De Dag Van De Nederlandse Popmuziek' en in dat kader vroeg Gerard wat mijn favoriete Nederlandse plaat was. De tering, dat is me toch een lastige vraag….Het voelde een beetje als Netflix opstarten omdat je iets wil kijken, maar je kan uit al dat aanbod gewoon GEEN keuze maken. Nu wist ik dat ik natuurlijk wel iets moest kiezen, dus koos ik voor een liedje wat ik echt onwijs tof vind en ook nog eens een actuele boodschap heeft: Iedereen Is Van De Wereld. Ook vond ik het tof om eens iets in het Nederlands te doen, dat doe ik niet dagelijks en wat ik tot nu toe heb gedaan was een beetje van rappensteijn gaan. Check maar hier en hier. Dus, het werd Iedereen Is Van De Wereld. Ik had mijn vriend Loopstation ook meegenomen, dus kon halverwege ook nog een klein solo'tje doen en mijn beste George Benson imitatie uit de kast trekken. Ik hoop dat jullie het tof vinden. Het is hier in ieder geval terug te kijken:

Later op de dag was ik wederom te gast op Radio 2, maar dit keer om Chris Hordijk te begeleiden met zijn nieuwe single 'We All Got Our Something'. Aangezien we dat nummer samen geschreven hebben en ik Chris, naast een top zanger, ook een onwijs sympathieke gast vind…wilde ik 'm hier graag bij helpen door samen dit nummer te doen! Check 'm hier:
