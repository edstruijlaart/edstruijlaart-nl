---
title: "Quarantaine Sessions"
slug: "quarantaine-sessions"
date: "2020-03-22"
originalUrl: "/news/quarantaine-sessions/"
---

Ook deze zondag (29 maart) zal er een aflevering van de Quarantaine Sessions zijn. Deze keer geen thema, maar gewoon muziek waar ik zin in heb om te spelen. Je kan uiteraard je input geven via de chat of door een whatsapp of voice app te sturen naar 0682112502. Hieronder is de stream te vinden waarop ik uitzend a.s. zondag. Een virtueel kaartje kan je kopen via http://bit.ly/quarantainesessions

Wat een ellende allemaal, ik hoop echt dat jullie allemaal veilig zijn en het goed maken met jullie geliefden! Vanwege de Corona-crisis ligt alles natuurlijk op z'n gat. Zo zijn ook al mijn optredens tot in ieder geval het eind van deze maand gecanceld. Dat is voor mij natuurlijk een grote bron van inkomsten en ik vroeg me een paar weken geleden op twitter hardop af hoe ik dit als ZZP'er (en kostwinnaar) moet opvangen? Marijke Roskam reageerde en stelde voor om een live stream op te zetten en dat mensen dan een vrijwillige bijdrage kunnen leveren. Een soort straatmuzikant, maar dan in Quarantaine. Het idee voor de Quarantaine Sessions is geboren.

Elke zondagavond zal ik om 20.30 live gaan op Facebook, YouTube en Twitter. Jij kan een virtueel kaartje kopen via bit/ly/quarantainesessions

Bekijk hier de livestream:

Powered by Restream.io
