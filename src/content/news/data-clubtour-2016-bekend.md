---
title: "Clubtour data 2016 bekend!"
slug: "data-clubtour-2016-bekend"
date: "2016-08-15"
originalUrl: "/news/data-clubtour-2016-bekend/"
---

Na het grote succes van mijn clubtour in 2015, ga ik ook dit jaar weer een rondje langs de clubs maken. In totaal doen we 4 zalen aan en zeer zeker niet de minste. Zie hieronder alle data en directe link naar de kaartjes. Ik hoop je er bij 1 (of meerderen) te mogen treffen!

CLUBTOUR 2016
15-10  Paradiso (bovenzaal), Amsterdam (tickets)
20-10  Merleyn, Nijmegen (tickets)
21-10  Paard, Den Haag (tickets)
22-10  Tivoli De Helling, Utrecht (tickets)

Ed Struijlaart clubtour

Wat kan je allemaal verwachten tijdens een clubtour avond van Ed Struijlaart? Het is wel iets anders dan een huiskamerconcert wat je van me gewend zou kunnen zijn. In de huiskamer vertel ik meer verhalen, tijdens de tour zal ik de muziek wat meer laten spreken. Wat mijn band en ik je dit jaar precies gaan voorschotelen dat kan ik je nog niet vertellen (dat gaan we de komende tijd eens rustig uitwerken). Maar in ieder geval presenteer ik tijdens de tour mijn nieuwe (nu nog titelloze) EP. Vorig jaar maakten we er een mooi allesomvattend feestje van. Een fijne feelgood avond waarin ik mijn eigen liedjes afwissel met een blokje oude blues nummers (mijn grote inspiratie). Ook doken we ineens onverwachts compleet akoestisch op in het midden van de zaal. Zomaar een impressie van hoe zo'n avond verloopt. Trouwens komt er binnenkort meer nieuws over mijn nieuw te verschijnen single. Dit is een speciaal liedje waarvan ik alvast kan verklappen dat het iets is wat ik nog niet eerder gedaan heb…namelijk…een duet! Met wie precies? Ik zou het je heel graag willen laten weten…maar dat verklap ik nog even niet. Het zal binnen afzienbare tijd bekend gemaakt gaan worden.
