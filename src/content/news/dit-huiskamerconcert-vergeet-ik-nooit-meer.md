---
title: "Dit huiskamerconcert vergeet ik nooit meer..."
slug: "dit-huiskamerconcert-vergeet-ik-nooit-meer"
date: "2025-03-15"
originalUrl: "/news/dit-huiskamerconcert-vergeet-ik-nooit-meer/"
---

Als deze gitaar kon praten, zou hij niet beginnen over mooie zalen of applaus.
Hij zou beginnen over een woonkamer in Neede.
En over één liedje dat precies op de juiste plek landde.

Het is 2012.
Eerste album net uit. 3FM Serious Talent. Ik ben veel onderweg en besluit huiskamerconcerten te gaan doen.
Omdat je dichtbij komt. Omdat liedjes daar geen afstand hebben.
En omdat je als muzikant in iemands woonkamer nergens achter kan verschuilen. Geen poses.

Na een clubshow in Hengelo word ik geboekt door een man die Robert heet.
De mailwisseling valt me op. Hij heeft haast. Het concert had van hem liever gisteren dan vandaag plaatsgevonden.

Ik kom aan bij een groot vrijstaand huis. Ik bel aan.
Robert doet open. In een rolstoel.

Ik stel geen vragen. Dat voelt niet gepast.

Het concert begint. Een volle huiskamer. De sfeer is fijn en de mensen ook.
In de pauze komt Robert naar me toe met één verzoek.
Of ik alsjeblieft een liedje niet wil overslaan.
Let Me Lose From My Body
Laat me verliezen van mijn lichaam.

Dan vertelt hij het.
ALS. Hij heeft niet lang meer. Maanden misschien.
Dat liedje ging over hem. Dat was de reden dat ik daar zat.

Ik speel het.
Er wordt gehuild. Door iedereen.

Met een vreemd gevoel rijd ik naar huis.
Dankbaar omdat muziek dit kan doen.
Verdrietig omdat ik iemand heb ontmoet die niet lang meer heeft.

Een paar maanden later krijg ik een mail.
Robert heeft besloten dat het genoeg is en is zijn uitvaart aan het plannen.
Of ik datzelfde liedje wil spelen. Op zijn afscheid.

Dat doe ik, uiteraard.
Omdat muziek er soms niet is om te vermaken, maar om te dragen.

Dat mijn lied daar mocht zijn, als troost, voor hem en de mensen om hem heen,
ik kan me eerlijk gezegd geen groter compliment voorstellen.

En precies daarom speel ik nog steeds huiskamerconcerten.

Voor dit voorjaar en de zomer heb ik mijn agenda weer geopend.
Niet voor aantallen. Niet voor zalen.
Maar voor momenten die ertoe doen.

Misschien ken jij zo’n huiskamer.
Of zo’n reden.

Boek vandaag nog je huiskamerconcert. Doe dat direct via deze link: boeken.edstruijlaart.nl en gebruik de kortingscode HUISKAMER5 voor 5% korting op je boeking.
