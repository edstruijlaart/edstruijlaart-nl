---
title: "5 jaar solo: Download gratis Livingroom Sessions EP"
slug: "download-gratis-livingroom-sessions-ep"
date: "2015-02-01"
originalUrl: "/news/download-gratis-livingroom-sessions-ep/"
---

Download gratis Livingroom Sessions EP

Man, man, MAN! Wat vliegt de tijd…het voelt nog als de dag van gister dat ik mijn reguliere baan vaarwel zei om volledig voor mijn droom te gaan: Muziek maken….gas erop en niet meer omkijken. We zijn nu op 1 februari aanbeland en het is nu precies 5 jaar geleden dat mijn avontuur begon en…rapapa rapapa…ik leef nog steeds ;). Ik vond het een mooi moment om voor eens wél even achterom te kijken en stil te staan bij het feit dat ik onwijs blij ben dat ik mag doen wat ik doe. Die blijdschap wilde ik graag met jullie delen en een muzikaal cadeautje van mij voor jullie is het gevolg: download gratis Livingroom Sessions EP!

5 liedjes in hun meest pure vorm en zoals ze geschreven zijn: 1 gitaar en 1 stem, geen gekloot met tierelantijnen, autotunes en productie. Nee, gewoon zoals ik ze de laatste tijd vaak in de huiskamers speel. Puurder dan dit krijg je het niet! Ben je al lid van de nieuwsbrief dan moet je nu in je mailbox gaan snuffelen, daar vindt je de download link. Ben je nog geen lid? Schrijf je via onderstaand formulier in en ontvang de link automatisch in je mailbox!

Credits:
De Livingroom Sessions EP is opgenomen in de Ears Want Music studio in Wisseloord, Hilversum.
Opname/mix/master: Ed Struijlaart

Wil je Ed met zijn band in je club of op je festival boeken? Neem contact op met Agents After All. Ed boeken voor een exclusief huiskamerconcert? Dit zijn kleine intieme optredens op bijzondere locaties, bijvoorbeeld bij jou thuis! Klik op deze link voor meer info of neem direct contact op.
