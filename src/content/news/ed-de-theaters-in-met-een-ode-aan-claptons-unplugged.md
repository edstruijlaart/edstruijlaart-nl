---
title: "Ed de theaters in met een ode aan Clapton&#039;s Unplugged"
slug: "ed-de-theaters-in-met-een-ode-aan-claptons-unplugged"
date: "2022-06-15"
originalUrl: "/news/ed-de-theaters-in-met-een-ode-aan-claptons-unplugged/"
---

Ter gelegenheid van het 30 jarig jubileum van Eric Clapton’s Unplugged plaat ga ik dit najaar de theaters in met Gitaarmannen 2: een ode aan Clapton’s legendarische Unplugged album.

De eerste van in totaal 25 voorstellingen staat gepland op vrijdag 7 oktober in Theater Cascade in Hendrik Ido Ambacht en eindigt op 24 december in Schouwburg Odeon in Zwolle. De unplugged plaat van Clapton is een iconisch album en niet voor niets het best verkochte live album aller tijden met meer dan 26 miljoen verkochte exemplaren. Ik kijk er echt naar uit om dit met mijn band in de theaters te gaan brengen.

Als tiener raakte ik mijn interesse voor de gitaar kwijt. Bijna had ik deze liefde zelfs opgegeven. Totdat er een plaat uitkwam die alles veranderde: ‘Eric Clapton – Unplugged’. Het werd de meest legendarische MTV Unplugged sessie ooit! In 2022 is het exact 30 jaar geleden dat Clapton deze legendarische sessie opnam voor 300 man publiek in Bray Studio’s, net buiten Londen. Het was toen de zuurstof die mijn gitaarvlam nodig had. Nadat ik het iconische intro van ‘Layla’ hoorde wist ik het zeker: “Ik ben een gitaarman.”

Na een periode waarin er bijna geen livemuziek meer mogelijk was, ga ik terug naar mijn inspiratiebron. Geeft het me weer nieuwe energie voor de komende 30 jaar?

Meer informatie: www.edstruijlaart.nl / www.gitaarmannen.nl
