---
title: "Guitar! Beluister mijn nieuwe single"
slug: "nieuwe-single-guitar"
date: ""
originalUrl: "/news/nieuwe-single-guitar/"
---

Vanaf 21 september tour ik door het land met mijn eerste theaterprogramma 'Gitaarmannen: van Clapton tot Sheeran' en ik vond dat een mooi moment om eens een liedje te schrijven over het instrument wat me al zoveel gebracht heeft. Dit is uiteindelijk 'Guitar' geworden. Afgelopen 16 augustus werd ik 39 en ik realiseerde me dat ik precies 30 jaar geleden (op mijn 9e verjaardag) mijn allereerste gitaar kreeg. Het was een super goedkoop modelletje van 75 gulden. Je kan 'm zien op het artwork van de single. Die foto is genomen op diezelfde 9e verjaardag.

Ik kan me die dag nog goed herinneren….in de ochtend had ik mijn eerste gitaarles gehad en toen ik thuis kwam ging ik gelijk driftig oefenen. Uiteraard ging dat niet zonder slag of stoot en ik kan me nog goed herinneren dat het driftig oefenen veranderde in driftig stampvoeten. 'Het. Lukt. Me. Niet!!11'. Het was een moeilijke start. Maar, ik voelde al snel dat we onafscheidelijk zouden zijn. De gitaar heeft me veel moois gebracht. Hij was een maatje op de momenten dat ik me alleen voelde. Hij bracht troost toen dierbare naasten kwamen te overlijden. Hij bracht geluk toen ik besloot mijn muzikale droom na te jagen en bracht me naar o.a. Amerika, Engeland en Italie. Hij zorgde voor de soundtrack van mijn leven.

Vanaf vandaag is Guitar overal te streamen en te downloaden. Vraag 'm ook gerust aan bij je favoriete Radio DJ. Inmiddels heeft Radio 2 DJ Wouter van der Goes 'm voor de komende week als zijn DJ Favorite aangemerkt. Een goed begin! :D

Credits:
Blazers: The Hornaments
De rest van de instrumenten zijn door mijzelf ingespeeld. Guitar is opgenomen en gemixed in mijn eigen Ears Want Music studio.

Luister Guitar op Spotify: https://spoti.fi/2Lox2p9
Luister Guitar op Apple Music: https://apple.co/2wnJ8cL
