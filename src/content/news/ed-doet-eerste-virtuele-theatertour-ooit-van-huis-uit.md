---
title: "Ed doet eerste virtuele theatertour ooit: Van Huis Uit"
slug: "ed-doet-eerste-virtuele-theatertour-ooit-van-huis-uit"
date: ""
originalUrl: "/news/ed-doet-eerste-virtuele-theatertour-ooit-van-huis-uit/"
---

Singer/ songwriter Ed Struijlaart probeert creatieve manieren te verzinnen om de Corona-crisis het hoofd te bieden en komt met de eerste virtuele theatertour ‘Van Huis Uit’.

Struijlaart was één van de eerste Nederlandse muzikanten die live ging streamen vanuit zijn eigen huis. Deze Quarantaine Sessions leverde hem een hoop op. “Het heeft me best veel gebracht, ik heb er in totaal vier gedaan en deze sessies zijn inmiddels door duizenden mensen bekeken”, aldus Ed Struijlaart. De shows waren gratis te volgen via zijn kanalen op Youtube, Facebook en Twitter. De mensen konden een bedrag doneren door geld in zijn virtuele gitaarkoffer te gooien. “Het principe is ‘pay what you like’, mensen kunnen zélf bepalen wat ze het waard vinden. Op deze manier kunnen ook de mensen met een kleine beurs genieten van live muziek in deze rare tijden”.

Na vier keer was het tijd voor iets nieuws; Ed Struijlaart, een graag geziene gast in de theaters, bedacht Nederlands eerste virtuele theatertour ‘Van Huis Uit’. Via impresariaat AT Next werd contact gezocht met de theaters en binnen een paar dagen stonden de eerste 10 shows gepland. De shows worden uitgezonden via de kanalen van de theaters (Facebook en YouTube), een kaartje kopen is niet nodig, want ook hier is de toegang gratis en kan men geld in Ed’s virtuele gitaarkoffer gooien tijdens de voorstelling.

“Ik ben gek op spelen in theaters, het publiek is geweldig. Afgelopen jaar heb ik 70 keer op de planken gestaan met mijn Gitaarmannen voorstelling. Tijdens deze ‘Van Huis Uit’ tour zal ik liedjes spelen van mijn in het najaar nieuw te verschijnen EP, maar ook de beste liedjes uit de Gitaarmannen show komen aan bod”.

Struijlaart toert virtueel van 30 april t/m 16 mei langs 10 theaters in Nederland.

Zie hier een overzicht van alle streams:
